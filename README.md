# city-js
**Alcuni consigli per chi vuole avviare uno user group JS nella propria città e non sa da dove partire.**
> Un breve e generale vademecum basato sulla nostra esperienza con [Milano JS](http://milanojs.com). Non è detto che vada bene anche per il tuo gruppo. Però è molto probabile. ;)

:warning: Se hai domande apri una [issue](https://github.com/milano-js/city-js/issues/new), risponderemo appena possibile. Se la domanda sarà ritenuta di interesse comune, verrà inserita qui sotto.

:uk: Not speaking Italian? Check the [English version](README_English.md)!

## Struttura dell'incontro:
- Introduzione di 5 minuti con aggiornamenti riguardanti la community
- Un talk a serata la cui durata può variare da 40 minuti ad un'ora
- Domande e risposte
- Annuncio prossimo incontro

Cerca di evitare talk "introduttivi", youtube ne è pieno. Esempi reali e applicazioni pratiche interessano sempre di più.

Un talk di questa durata permette di sviluppare bene l'argomento trattato e di lasciare spazio ad una veloce introduzione per chi non lo conosce.

## Cadenza incontri:
- Un incontro al mese è ottimale

Una cadenza fissa è molto importante anche per abituare chi frequenta lo user group. Scegli un giorno e cerca di rispettarlo sempre. Milano JS, per esempio, è il primo martedì del mese (a parte pre/post festivi o casi particolari).

## Speaker:
All'inizio non sarà facile trovare speaker, per cui organizzati con le persone fidate (e compententi) che conosci.

Usa delle [linee guida](https://github.com/milano-js/talk-guidelines) per gli speaker che non conosci.

## Organizzazione:
C'è chi ama [Meetup](http://www.meetup.com/) e chi no. Noi Usiamo [Eventbrite](https://www.eventbrite.com/) perché permette di gestire bene un sacco di aspetti come biglietti, lista d'attesa, checkin etc.

## Canali di promozione:
- Twitter
- Facebook
- Newsletter
- Sito

Twitter sarebbe il canale migliore ma, purtroppo, non tutti gli sviluppatori italiani lo usano quotidianamente.

Facebook può raggiungere molte altre persone. Puoi usare una ricetta di [IFTTT](https://ifttt.com/recipes) per postare in automatico sulla pagina di FB i tuoi Tweet. Minima spesa, massima resa!

Un sito internet (va benissimo una pagina statica usando le [GH pages](https://pages.github.com/)) deve essere il punto di riferimento e deve essere sempre aggiornato con le informazioni sul prossimo incontro.
Puoi utilizzare gratuitamente il sottodominio offerto da http://dns.js.org e reindirizzarlo alle tue Github Pages.

Anche se la newsletter può sembrarti un po' vintage è un ottimo strumento, l'importante è non abusarne.

## Location:
La location è ovviamente molto importante. Deve prima di tutto essere molto capiente e, possibilimente, in una zona facilmente raggiungibile con i mezzi pubblici.

Uno spazio di coworking è l'ideale, ma anche farsi ospitare da qualche azienda può essere una valida opzione. In quest'ultimo caso si potrebbero però avere delle limitazioni legate agli sponsor.

## Sponsor:
- Sponsor fissi
- Sponsor di una serata

Trovare sponsor fissi per regalare gadget, licenze software etc. non è così
difficile una volta che avrete creato un gruppo consolidato abbastanza numeroso.
[Jetbrains](https://www.jetbrains.com/devnet/) per esempio ha un programma
dedicato alle community e offre licenze dei suoi prodotti.

Farsi sponsorizzare una serata o un evento particolare potrebbe invece risultare
più difficile. Prima di chiedere una sponsorizzazione a qualche azienda, fai in
modo di avere una merce di scambio. Se il tuo gruppo è molto frequentato,
sicuramente le aziende saranno più interessate a sponsorizzare un evento.

## Logo:
Un logo è importantissimo per farsi riconoscere. Un grande classico è usare il
[logo "ufficiale" Javascript](https://github.com/voodootikigod/logo.js/)
aggiungendo un particolare che ricordi la tua città.

![Milano JS](http://i.imgur.com/S62vtIc.png)
> Il logo di Milano JS raffigurante il Duomo.

## Italia.js.org
La [mappa](http://italia.js.org) degli user group Javascript in Italia.
Contattaci per inserire il tuo.

